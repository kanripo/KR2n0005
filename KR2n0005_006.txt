# -*- mode: mandoku-view; -*-
#+TITLE: 直齋書錄解題
#+DATE: 2015-08-24 22:53:38.494495
#+PROPERTY: ID KR2n0005
#+PROPERTY: BASEEDITION WYG    
#+PROPERTY: JUAN 卷六
<pb:KR2n0005_WYG_006-1a>¶
欽定四庫全書¶
　直齋書錄觧題卷六　　　宋　陳振孫　撰¶
　　職官類¶
漢官儀一卷續補一卷¶
　後漢軍謀校尉汝南應劭仲逺撰按唐志有漢官五¶
　卷漢官儀十卷今惟存此一卷載三公官名及名姓¶
　州里而已其全書亡矣李埴季允嘗續補一卷¶
漢官典儀一卷續補一卷¶
<pb:KR2n0005_WYG_006-1b>¶
　漢衛尉蔡質撰雜記官制及上書謁見禮式隋志有¶
　漢官典職儀式二卷今存一卷李埴亦補一卷其續¶
　者皆出於史中採拾¶
漢官舊儀三卷(案隋書經籍志唐書/藝文志俱作四卷)¶
　漢議郎東海衞宏敬仲撰或云胡廣按宏本傳作漢¶
　舊儀四篇以載西京雜事不名漢官今此惟三卷而¶
　又有漢官之目未知果當時本書否唐志亦無官字¶
　舊在儀注類以其載官制為多故著於此(案陳氏因/是書有漢)¶
<pb:KR2n0005_WYG_006-2a>¶
　(官之名疑非衞宏作又疑以為胡廣作考漢書注中/頗有稱胡廣曰者與漢舊儀互引其文亦絶不相合)¶
　(惟廣傳載廣詩賦銘頌及觧詁二十二篇而史注所/引别有漢書觧詁之名葢即廣所作而舊儀之出衞)¶
　(宏手當無疑也其稱漢官舊儀者或/後人因其所載官制而妄加之耳)¶
唐六典三十卷¶
　題御撰李林甫等奉勅注按韋述集賢記注開元十¶
　年起居舍人陸堅被㫖修六典上手寫白麻紙凡六¶
　條曰理教禮政刑事典令以類相從撰錄以進張説¶
　以其事委徐堅思之歴年未知所適又委毋煚余欽¶
<pb:KR2n0005_WYG_006-2b>¶
　韋述始以令式入六司象周禮六官之制其沿革並¶
　入注然用功艱難其後張九齡又以委苑咸二十六¶
　年奏草上至今在書院亦不行(案唐書藝文志張説/以其事委徐堅經歲)¶
　(無規制乃命毋煚余欽咸廙業孫季良韋述參撰及/蕭嵩知院加劉鄭蘭蕭晟盧若虚張九齡知院加陸)¶
　(善經李林甫代九齡加苑咸委苑咸者乃李林甫也/至云二十六年奏草上考新舊唐書九齡以二十四)¶
　(年罷知政事尋謫荆州程大昌謂書成於九齡為相/之日當在二十四年林甫注成奏進當在二十七年)¶
　(故是書卷首止列李/林甫而不及九齡也)今案新書百官志皆取此書即¶
　太宗貞觀六年所定官令也周官六職視周禮六典¶
<pb:KR2n0005_WYG_006-3a>¶
　已有邦土邦事之殊不可攷證唐志内外官與周制¶
　迥然不同而強名六典可乎善乎范太史祖禹之言¶
　曰既有太尉司徒司空而又有尚書省是政出於二¶
　也既有尚書省而又有九寺是政出於三也本朝裕¶
　陵好觀六典元豐官制盡用之中書造命門下審覆¶
　尚書奉行機事徃徃留滯上意頗以為悔云¶
元和百司舉要二卷¶
　唐宰相趙郡李吉甫宏憲撰首稱文班八十四司四¶
<pb:KR2n0005_WYG_006-3b>¶
　百六十員武班二十六司一百八十員都計六百四¶
　十員末稱在京文武官及府縣總三千七百九十九¶
　員意者當時實數也¶
具員故事十卷¶
　唐鳯閣舍人梁載言撰以唐官具員附之歴代事迹¶
　葢後人職林職官分紀之類所從始也或稱職總聯¶
　珠崇文總目又作具員事迹中興書目惟有七卷三¶
　卷闕(案唐書藝文志梁載言具員故事/十卷又具員事迹十卷乃二書也)¶
<pb:KR2n0005_WYG_006-4a>¶
官品纂要十卷¶
　唐樂安任戩撰以官品令為主而階職勲爵隨品具¶
　列歴代沿革頗著其要戩舉進士不第為此書當太¶
　和丁未¶
御史臺記十二卷¶
　唐殿中侍御史南陽韓琬茂貞撰自唐初迄開元五¶
　年御史姓名行事及官制沿革皆詳著之第八卷為¶
　琬著傳九卷以後為右臺右臺創於武后廢於中宗¶
<pb:KR2n0005_WYG_006-4b>¶
　歲月蓋不久也末有雜説五十七條¶
御史臺故事三卷¶
　唐朝集使洺州錄事參軍李結撰¶
　結本名構避光堯御諱(隨齋/批注)¶
御史臺記五卷¶
　不知何人作記本朝御史臺事至崇觀間¶
集賢注記三卷¶
　唐集賢院學士京兆韋述撰叙置院始末學士名氏¶
<pb:KR2n0005_WYG_006-5a>¶
　及院中故事¶
史館故事錄三卷¶
　不著名氏凡為六門曰叙事史例編修直筆曲筆而¶
　終之以雜錄末稱皇朝廣順則是周朝史官也¶
翰林志一卷¶
　唐學士李肇撰¶
承㫖學士院記一卷¶
　唐承㫖河南元稹微之撰專載承㫖姓名自貞元二¶
<pb:KR2n0005_WYG_006-5b>¶
　十一年鄭絪至元和十五年杜元穎并稹為十二人¶
　末又有李德裕李紳韋處厚三人葢後人所益也¶
翰林學士記一卷¶
　唐侍講學士萬年韋處厚德載撰¶
翰林院故事一卷¶
　唐學士京兆韋執誼撰¶
翰林學士院舊規一卷¶
　唐學士馮翊楊鉅文碩撰雜記院中事例及文書格¶
<pb:KR2n0005_WYG_006-6a>¶
　式其祠祭祝版社稷宗廟上至天地用伏惟尚饗嶽¶
　瀆而降只曰尚饗此例今人皆莫之知則施之尊卑¶
　無别矣鉅宰相收之子其為學士在昭宗時¶
重修翰林壁記一卷¶
　唐學士丁居晦撰開元二年也所記姓名迄於咸通¶
　而獨無天寳大歴學士為不可曉¶
金坡遺事三卷¶
　學士吳越錢惟演希聖撰題名自建隆至天聖四年¶
<pb:KR2n0005_WYG_006-6b>¶
　凡四十七人自開元而下合三百一十五人其他典¶
　故視前記詳矣¶
别書金坡遺事一卷¶
　學士澶淵晁迥昭逺撰因錢惟演寄示遺事别書真¶
　宗待遇恩禮三則於後(案别書以下原本闕/今據文獻通攷補入)¶
翰苑雜記一卷¶
　學士饒陽李宗諤昌武撰¶
續翰林志一卷次續志一卷¶
<pb:KR2n0005_WYG_006-7a>¶
　學士承㫖梓潼蘓易簡太簡撰以續唐李肇之書其¶
　子耆又以其父遭遇恩禮之盛續於其後¶
翰苑羣書三卷¶
　學士承㫖鄱陽洪遵景嚴撰自李肇而下十一家及¶
　年表中興後題名共為一書而以其所錄遺事附其¶
　末總為三卷遵後至簽樞父皓兄适弟邁四人入翰¶
　苑可謂盛矣¶
翰林遺事一卷¶
<pb:KR2n0005_WYG_006-7b>¶
　洪遵撰已見上錄諸書所未及者¶
掖垣叢志三卷¶
　丞相安陸宋庠公序撰時為正字¶
職林二十卷¶
　集賢院學士錢唐楊侃撰咸平二年所序有胡昉者¶
　明道二年作後序增益事實七百四十五條而以新¶
　續標之侃端拱進士晚為知制誥避真宗舊諱更名¶
　大雅歐陽公其壻也集中有墓誌¶
<pb:KR2n0005_WYG_006-8a>¶
職官分紀五十卷¶
　富春孫逄吉彥同撰大抵本職林而增廣之其條例¶
　精宻事實詳備矣秦少游序之元祐七年也¶
官制學制各一卷¶
　司馬光撰¶
唐職林三十卷¶
　石埭尉維揚馬永錫明叟撰以唐六典為主而附以¶
　新史所載事實頗采傳記歌詩之屬政和乙未天台¶
<pb:KR2n0005_WYG_006-8b>¶
　左譽序¶
朝集院須知一卷¶
　無名氏錄承平時京朝官得替回朝見禮式¶
皇宋館閣錄五卷¶
　不著名氏所記止於元祐中興館閣書目云秘閣校¶
　理宋匪躬撰又云共八門元十五卷存十一卷今本¶
　止五卷不見門類前三卷又混而為一意未必全書¶
　也¶
<pb:KR2n0005_WYG_006-9a>¶
蓬山志五卷¶
　秘書少監劍川羅畸疇老撰凡十五門崇寧四年序¶
麟臺故事五卷¶
　中書舍人信安程俱致道撰中興之初復置館職俱¶
　為少蓬采摭舊聞參考裁定條上既畧施行而為書¶
　十有二篇以進俱在承平時凡三入省故其見聞為¶
　詳¶
中興館閣錄十卷續十卷¶
<pb:KR2n0005_WYG_006-9b>¶
　秘書監天台陳騤叔進撰淳熈中騤長蓬山與同僚¶
　錄建炎以来事為此書李燾仁父為之序續錄者後¶
　人因舊文增附之(案續錄乃嘉定三年館閣重行編/次後人次第補錄迄於咸淳者)¶
續史館故事一卷¶
　著作佐郎曲阿洪興祖慶善撰記國朝史館事迹以¶
　續舊編¶
祖宗官制舊典三卷¶
　直龍圖閣東莱蔡惇元道撰(案元道原本作元通今/據宋史藝文志校改)¶
<pb:KR2n0005_WYG_006-10a>¶
　大略以為元豐用官階寄祿雖號正名而流品混淆¶
　爵位輕濫故以祖宗舊典與新制參稽並攷而論其¶
　得失元道文忠公參政齊之姪孫而翰林學士延慶¶
　之子渡江卒於涪陵尹和靖焞嘗題其墓¶
官制舊典正誤一卷¶
　無名氏¶
國朝官制沿革一卷¶
　黄琮元禮撰¶
<pb:KR2n0005_WYG_006-10b>¶
職官記一卷¶
　大理少卿張縯季長撰專載新舊遷轉之異亦以寄¶
　祿為未然也以上三家皆附蔡氏書後縯蜀人陸務¶
　觀與之厚善¶
官制新典十卷¶
　熊克撰其書以元豐新制為主而元祐之略加通變¶
　崇政之恣為紛更皆具列焉¶
聖朝職略二十卷¶
<pb:KR2n0005_WYG_006-11a>¶
　熊克撰倣馬永錫唐職林攷其廢置因革亦頗采故¶
　事摘舊制誥中語附焉其書猶草創未成蓋應用之¶
　具也¶
宰輔拜罷錄二十四卷¶
　史館修撰范沖元長等撰起建隆元年止紹興六年¶
　宰相自范質至張浚執政自趙普至折彥質各記除¶
　授年月訓詞亦略叙在位本末於後¶
國朝相輔年表一卷續一卷¶
<pb:KR2n0005_WYG_006-11b>¶
　同知太常禮院開封陳繹和叔撰自建隆庚申迄治¶
　平丙午續自丁未迄紹興十四年稱臣易記而不著¶
　姓當是李易也時方自給事中奉祠其曰私題臣易¶
　之次者其書蓋未必上而私續之云爾自後接於嘉¶
　定則後人所益也¶
職源五十卷¶
　大理司直金華王益之行甫撰亦簡牘應用之書而¶
　專以今日見行官制為主蓋中興以後於舊制多所¶
<pb:KR2n0005_WYG_006-12a>¶
　併省故也¶
元輔表一卷¶
　龔頤正撰專錄宰相不及執政¶
漢官攷六卷¶
　知金州清江徐筠孟堅撰以百官表官制為主而紀¶
　傳及注家所載皆輯而錄之¶
漢官總錄十卷¶
　王益之撰大較亦如前書¶
<pb:KR2n0005_WYG_006-12b>¶
縣法一卷¶
　北京留守温陵吕惠卿吉甫撰曰法令詞訟刑獄簿¶
　歴催科給納災傷盜賊勸課教化凡十門為縣之法¶
　備於此矣雖今古事殊而大體不能越也惠卿小人¶
　之雄於材術固優然法令居首而教化乃居其末不¶
　曰俗吏而謂之何哉¶
縣務綱目二十卷¶
　贛陽劉鵬撰凡四十四門四百七十餘事其説不止¶
<pb:KR2n0005_WYG_006-13a>¶
　於作縣而事闗縣務者為多焉元符庚辰叙¶
作邑自箴十卷¶
　李元弼持國撰政和丁酉序¶
中興百官題名五十卷¶
　監察御史臨川何異同叔撰首卷為宰輔拜罷錄餘¶
　以次列之刻板浙漕其後以時增附渡江之初庶務¶
　草創諸司間有不可攷者多闕之¶
齊齋臺諫論二卷¶
<pb:KR2n0005_WYG_006-13b>¶
　尚書霅川倪思正父撰嘉定初更化矯韓氏用事之¶
　弊於是為論三篇言為之鷹犬者罪在臺諫已而其¶
　弊自若也則又為續論六篇言其情狀益精詳凡為¶
　臺諫之所以得所以失者至矣盡矣¶
　　禮注類¶
獨斷二卷¶
　漢議郎陳留蔡邕伯喈撰記漢世制度禮文車服及¶
　諸帝世次而兼及前代禮樂舒台二郡皆有刻本向¶
<pb:KR2n0005_WYG_006-14a>¶
　在莆田嘗錄李氏本大略與二本同而上下卷前後¶
　錯互因並存之¶
開元禮一百五十卷¶
　唐集賢院學士蕭嵩王仲丘等撰唐初有貞觀顯慶¶
　禮儀注不同而顯慶又出於許敬宗希旨傅會不足¶
　施用開元十四年通事舍人王嵒請删禮記舊文而¶
　益以今事張説以為禮記不可改易宜折衷貞觀顯¶
　慶以為唐禮乃詔徐堅李鋭施敬本撰述蕭嵩王仲¶
<pb:KR2n0005_WYG_006-14b>¶
　丘繼之書成唐之五禮之文始備於是遂以設科取¶
　士新史禮樂志大略采摭著于篇然唐初已降凶禮¶
　於五禮之末至顯慶遂削去國恤一篇則敬宗諂諛¶
　諱惡鄙陋亡稽卒不能正也(案唐書藝文志開元禮/乃賈登張烜施敬本李)¶
　(鋭王仲丘陸善經洪孝昌撰/輯蕭嵩總之不著徐堅姓氏)¶
開元禮百問二卷¶
　不著名氏(案唐志亦/稱蕭嵩撰)以古今異制設為問答凡百條¶
大唐郊祀錄十卷¶
<pb:KR2n0005_WYG_006-15a>¶
　唐太常禮院修撰王涇撰考次歴代郊廟沿革之制¶
　及其工歌祝號而圖其壇屋陟降之序貞元中上之¶
禮閣新儀三十卷¶
　唐太常修撰京兆韋公肅撰錄開元以後禮文損益¶
　至元和十年其一卷為目錄按館閣書目云卷數雖¶
　存而書不全又復差互重出今本不爾但目錄稍誤¶
續曲臺禮三十卷¶
　唐太常博士太原王彥威撰(案宋史藝文志注/云一本作崔靈恩)元和¶
<pb:KR2n0005_WYG_006-15b>¶
　十三年嘗獻曲臺新禮三十卷至長慶中又自元和¶
　之末次第編錄下及公卿士庶昏姻喪祭之禮并目¶
　錄為三十卷通前為六十一卷案此惟續書而亦無¶
　目錄全書則未之見也館閣書目亦無之文宗朝彥¶
　威仕為尚書節度使¶
開寳通禮二百卷¶
　御史中丞洛陽劉温叟永齡等撰開寳四年五月命¶
　温叟及李昉盧多遜扈蒙楊昭儉賈黄中和峴陳諤¶
<pb:KR2n0005_WYG_006-16a>¶
　以開元禮重加損益以成此書¶
太常新禮四十卷¶
　提舉編修賈昌朝子明等上景祐四年同知太常禮¶
　院浦城吳育春卿言本院所藏禮文故事未經刋修¶
　請擇官參定至慶歴四年始成凡通禮所存悉仍其¶
　舊裒其異者列之為一百二十篇編修官孫祖德李¶
　宥張方平吕公綽曾公亮王洙孫瑜余靖刁約¶
天聖鹵簿圖記十卷¶
<pb:KR2n0005_WYG_006-16b>¶
　翰林學士常山宋綬公垂撰始太祖朝鹵簿以繡易¶
　畫號繡衣鹵簿真宗時王欽若為記二卷闕於繪事¶
　弗可詳識綬與馮元孫奭受詔質正古義傅以新制¶
　車騎人物器服之品皆繪其首者名同飾異亦别出¶
　焉天聖六年十一月上之其攷訂援證詳洽可稽¶
大饗明堂記二十卷紀要二卷¶
　宰相河汾文彥博寛夫等撰國朝開刱以来三歲親¶
　郊未嘗躬行大饗之禮皇祐二年二月詔以季秋擇¶
<pb:KR2n0005_WYG_006-17a>¶
　日有事於明堂而罷冬至郊祀直龍圖閣王洙言國¶
　家每歲大饗止於南郊寓祭不合典禮古者明堂宗¶
　廟路寢同制今大慶殿即路寢也九月親祀當於大¶
　慶殿行禮詔用其言禮成命彥博及次相宋庠參預¶
　高若訥編修為記(案宋史作高若訥原/本作君納誤今改正)上親製序文¶
　已而彥博以簡牘繁多别為紀要首載聖訓欲以大¶
　慶為明堂禮官之議適與聖意合云¶
元豐郊廟奉祀禮文三十卷¶
<pb:KR2n0005_WYG_006-17b>¶
　崇文院校書楊完撰初元豐元年詔以郊廟奉祀禮¶
　文訛舛就太常寺置局命陳襄李清臣王存黄履等¶
　詳定完及何洵直孫諤檢討其後本局乞令原檢討¶
　官楊完編類上進至五年四月書成奏御¶
閤門儀制十二卷¶
　學士李淑等修定皆朝廷禮式也¶
政和五禮新儀二百四十卷目錄五卷¶
　議禮局官知樞宻院鄭居中尚書白時中慕容彥逄¶
<pb:KR2n0005_WYG_006-18a>¶
　學士強淵明等撰首卷祐陵御製序文次九卷御筆¶
　指揮次十卷御製冠禮餘二百二十卷局官所修也¶
政和五禮撮要十五卷¶
　紹興中有范其姓者為湖北漕取品官士庶冠昏喪¶
　祭為一編刻板學宫不著名以武昌志考之為漕者¶
　有范正國范寅秩不知其為誰也¶
政和冠昏喪祭禮十五卷¶
　紹熙中南康黄灝商伯為禮官請於政和五禮内掇¶
<pb:KR2n0005_WYG_006-18b>¶
　取品官庶人禮摹印頒之郡縣從之其實即前十五¶
　卷書也¶
訓俗書一卷¶
　許洞洞夫撰述廟祭冠笄之禮而拜掃附於末謝絳¶
　希深王舉正皆有序跋洞淳化三年進士希深之舅¶
　也¶
孟氏家祭禮一卷¶
　唐侍御史平昌孟銑撰曰正祭節祠薦新義例凡四¶
<pb:KR2n0005_WYG_006-19a>¶
　篇¶
徐氏家祭禮一卷¶
　唐左金吾衞倉曹參軍徐潤撰¶
鄭氏祠享禮一卷¶
　唐侍御史鄭正則撰¶
范氏寢堂時饗禮一卷¶
　唐涇縣尉南陽范傳式殿中侍御史傳正修定¶
賈氏家祭禮一卷¶
<pb:KR2n0005_WYG_006-19b>¶
　唐武功縣尉賈頊撰¶
新定寢祀禮一卷¶
　不知作者中興館閣書目有此書云前後有序題太¶
　常博士陳致雍撰集今此本亦前後有序意其是也¶
　致雍晉江人及仕本朝¶
孫氏仲享儀一卷(案文獻通攷/作祭享禮)¶
　檢校左散騎常侍孫日用撰周顯德中博士後仕本¶
　朝開寳時作此書¶
<pb:KR2n0005_WYG_006-20a>¶
杜氏四時祭享禮一卷¶
　丞相山隂杜衍世昌撰¶
韓氏古今家祭式一卷¶
　司徒兼侍中相臺韓琦稚圭撰¶
横渠張氏祭禮一卷¶
　張載子厚撰末有吕大鈞和叔説數條附焉¶
伊川程氏祭禮一卷¶
　程頤正叔撰首載作主式¶
<pb:KR2n0005_WYG_006-20b>¶
吕氏家祭禮一卷¶
　丞相京兆吕大防微仲正字大臨與叔撰¶
范氏家祭禮一卷¶
　范祖禹淳甫撰¶
温公書儀一卷¶
　司馬光撰前一卷為表章書啓式餘則冠昏喪祭之¶
　禮詳焉¶
居家雜禮一卷¶
<pb:KR2n0005_WYG_006-21a>¶
　司馬光撰¶
吕氏鄉約一卷鄉儀一卷¶
　吕大鈞和叔撰¶
高氏送終禮一卷¶
　禮部侍郎髙閌抑崇撰¶
四家禮範五卷¶
　張栻朱熹所集司馬程張吕氏諸家而建安劉珙刻¶
　於金陵¶
<pb:KR2n0005_WYG_006-21b>¶
古今家祭禮二十卷¶
　朱熹集通典會要所載以及唐本朝諸家祭禮皆在¶
　焉¶
朱氏家禮一卷¶
　朱熹撰¶
十書類編三卷¶
　不知何人所集十書者管子弟子職曹昭女誡韓氏¶
　家祭式司馬温公居家雜禮吕氏鄉禮范氏義莊規¶
<pb:KR2n0005_WYG_006-22a>¶
　高氏送終禮髙登修學門庭朱氏重定鄉約社倉約¶
　束也雖不專為禮而禮居多故附之於此¶
廟議一卷¶
　吏部侍郎趙粹中撰進專為太祖未正東鄉之位乃¶
　裒董弅王普趙渙首議(案文獻通/攷作趙漢)與一時討論本末¶
　上之時淳熙中也¶
奉常雜錄一卷樂章一卷¶
　無名氏雜錄禮寺牲牢樂舞祝辭其樂章則祠祭見¶
<pb:KR2n0005_WYG_006-22b>¶
　行用者¶
服飾變古元錄三卷¶
　唐翰林學士汝南袁郊之儀撰郊宰相滋之子唐志¶
　作一卷¶
古今服飾儀一卷¶
　題蜀人樊建紹興癸酉序¶
　　時令類¶
　　　前史時令之書皆入子部農家類今案諸書上¶
<pb:KR2n0005_WYG_006-23a>¶
　　　自國家典禮下及里閭風俗悉載之不專農事¶
　　　也故中興館閣書目别為一類列之史部是矣¶
　　　今從之¶
夏小正傳四卷¶
　漢戴德傳給事中山隂傅崧卿注此書本在大戴禮¶
　鄭康成注禮運夏時曰夏四時之書也其存者有小¶
　正後人於大戴禮鈔出别行崧卿以正文與傳相雜¶
　倣左氏經傳列正文其前而附以傳且為之注¶
<pb:KR2n0005_WYG_006-23b>¶
荆楚歲時記六卷(案唐宋藝文/志俱作一卷)¶
　梁吏部尚書宗懍撰記荆楚風物故事¶
錦帶一卷¶
　梁元帝撰比事儷語若法帖中章草月儀之類也(案/今)¶
　(本作錦帶書題梁/昭明太子蕭統撰)¶
玊燭寳典十二卷¶
　隋著作郎博陵杜臺卿少山撰以月令為主觸類而¶
　廣之博采諸書旁及時俗月為一卷頗號詳洽開皇¶
<pb:KR2n0005_WYG_006-24a>¶
　中所上¶
金谷園記一卷¶
　題李邕撰館閣書目云唐中散大夫按邕字泰和江¶
　都人至北海太守世號李北海其父善注文選者也¶
　中散大夫唐文散階本傳不載不知書目别何所據¶
　唐世不應有兩李邕也¶
秦中歲時記一卷¶
　唐膳部郎中趙郡李綽撰綽别未見此據中興書目¶
<pb:KR2n0005_WYG_006-24b>¶
　云爾其序曰緬思庚子之歲洊周戊辰之年庚子唐¶
　廣明元年戊辰梁開平二年也又曰偶記昔年皇居¶
　舊事絶筆自歎横襟出涕然則唐之舊臣國亡之後¶
　傷感疇昔而為此書也按朱藏一紺珠集曾端伯類¶
　説載此書有杏園探花使端午扇市歲除儺公儺母¶
　及太和八年無名子詩數事今皆無之豈别一書乎¶
咸鎬故事一卷¶
　唐韋慎微撰其書與前大同小異竟不知何人作也¶
<pb:KR2n0005_WYG_006-25a>¶
　卷末却有鬼神大者號儺公母一語案館閣書目秦¶
　中歲時記一名咸鎬歲時記¶
千金月令三卷¶
　唐孫思邈撰¶
韋氏月錄一卷¶
　唐右領軍衛兵曹韋行規撰李翺為之序¶
歲華紀麗七卷(案唐書藝文志作二卷/宋史藝文志作四卷)¶
　唐韓鄂撰采經子史傳歲時事類聚而以儷語間之¶
<pb:KR2n0005_WYG_006-25b>¶
國朝時令集觧十二卷¶
　左僕射真定賈昌朝子明撰唐因禮記月令舊文增¶
　損為禮記首篇天寳中改名時令景祐初始命復禮¶
　記舊文其唐之時令别為一篇遂命禮院修書官丁¶
　度李淑宋祁王洙鄭戬及昌朝約唐時令撰定為國¶
　朝時令以便宣讀葢自唐以来有明堂讀時令之禮¶
　也及昌朝觧相印治郡五臣者皆已淪没乃采經史¶
　諸書及祖宗詔令典式為之集觧而上之¶
<pb:KR2n0005_WYG_006-26a>¶
歲時雜記二卷¶
　侍講東莱吕希哲原明撰希哲正獻公公著之子號¶
　滎陽公在歴陽時與子孫講誦遇節日則休學者雜¶
　記風俗之舊然後團坐飲酒以為樂久而成編承平¶
　舊事猶有攷焉¶
　¶
　¶
　¶
<pb:KR2n0005_WYG_006-26b>¶
　¶
　¶
　¶
　¶
　¶
　¶
　¶
　直齋書錄觧題卷六¶
